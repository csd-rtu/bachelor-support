1) Iekļaut bakalaura darba vadītāju sarakstu, kas būs brīvi pieejams visiem studentiem; - Jā
2) Iekļaut bakalaura tēmu sarakstu, kuru var rediģēt reālā laikā aktuālu izmaiņu gadījumos, kā, piemēram, tēmas nepieejamības gadījumā; - Jā
3) Sistēmas ietveros studentam izvēlēties bakalaura darba tēmu un darba vadītāju, uzrakstīt un iesniegt iesniegumu par šo izvēlēto tēmu; - Jā
4) Visām ieinteresētajām pusēm 3) punktā norādīto iesniegumu (ja tas ir apstiprināts) parakstīt un reģistrēt sistēmā, vai arī to (ja tas nav apstiprināts) noraidīt;-Jā
5) Darba vadītājiem vērtēt un komentēt studenta bakalaura darbus vai atskaites to izstrādes procesa laikā;-Jā
6) Studentam saņemt šos novērtētos darbus un veikt darbu labošanu, ja tā ir nepieciešama;-Jā
7) Iesniegt gatavu bakalaura darbu;-Jā
8) Gatavo bakalaura darbu nosūtīt uz plaģiātisma pārbaudi, un, ja darbs tiek uzskatīts par plaģiātu, komisijas sēdes rezultātus paziņot studentam;-Jā
9) Darba vadītājam novērtēt gatavo bakalaura darbu;-Jā
10) Komisijai novērtēt bakalaura darba aizstāvēšanu.-Jā

Visi nepieciešamie dokumenti, labojumi/komentāri un vērtējumi tiktu reģistrēti sistēmā, un būtu viegli pieejami visām ieinteresētajām pusēm. – Nē (Vēlētos, lai informācija, kas attiecās personīgi uz mani, būtu pieejama man un mācību iestādei, bet ne pārējiem – pārējiem studentiem, pārējiem lektoriem, parējām ieinteresētām pusēm) 
Sistēma arī sūtītu noteiktām lietotāju grupām aktuālus paziņojumus visa šī procesa laikā. - Jā
Sistēmā tiktu iekļauti tādi rīki kā plaģiātisma pārbaudes rīks un gramatikas pārbaudes rīks. – Jā (Būtu jauki, ja šis rīks būtu pieejams pirms darba nodošanas, lai students varētu tomēr pārbaudīt, vai gadījumā nepārkāpj plaģiātisma noteikumus. Man kā studentam būtu svarīgi zināt, kur manā darbā ir identificēts plaģiātisms (kurā lapā, kurā rindkopā), taču domājot par izglītību kopumā, uzskatu, ka tas nebūtu pareizi, ja sistēma parādītu, kur tieši studentam jālabo darbs, jo tādā veidā students tiek mācīts “apiet” plaģiātisma sistēmu. Šajā gadījumā ieteiktu ieviest plaģiātisma rīku, lai students pārbauda savu darbu pirms to nodod, taču nenorādīt, kurā tieši vietā tika identificēts plaģiātisms vai arī norādīt tikai lapaspušu intervālu, piem., konstatēts 5% plaģiātisma intervālā 10.lpp – 30.lpp. Students, zinās, ka plaģiātisms ir, bet nezinās, kur tieši labot un tas rosinās studentu pašam meklēt tekstu, pārlasīt darbu,  domāt un pārfrāzēt tekstu.)

Mēs arī lūdzam Jūs atbildēt uz sekojošiem jautājumiem. Mēs būsim ļoti pateicīgi, ja Jūs varētu to izdarīt līdz 07.04. Ja Jums ērtāks būtu intervijas formāts, tad varam arī sarunāt interviju attālināti vai klātienē, lai vairāk apspriestu šo tēmu. Lūdzu, dodiet ziņu, ja Jūs labprātāk izvēlaties interviju.

Jautājumi par bakalaura darba IT atbalsta sistēmu:

1.	Kādas problēmas Jūs novērojāt ar bakalaura darba iesniegšanas un izstrādes saistītajiem procesiem?
Ne vienmēr vadītājs piedāvā bakalaura tēmas. Studentam ir grūti izdomāt/definēt konkrētu bakalaura darba tēmu pašam. 
Uzskatu, ka bija aplami studentiem likt izvēlēties katedru, pirms tam nepaskaidrojot, ko katra katedra dara/pēta u.c. Pareizāk būtu sākumā iepazīstināt studentus ar katedru darbību, pasniedzējiem, pētāmiem jautājumiem un tikai tad lūgt studentiem izvēlēties katedru, bakalaura darba vadītāju un tēmu. 

2.	Kādu vērtēšanas formu Jūs uzskatāt par visērtāko? Atsevišķi vērtēt un komentēt katru bakalaura darba daļu vai vērtēt visu darbu kopumā un komentēt darba daļas vienā formā, strukturējot tekstu, vai arī Jums ir kādas citas idejas par to, kā var novērtēt darbu?

Uzskatu, ka darbs ir jāvērtē viss kopumā. Taču izstrādājot bakalaura darbu, students vadītājam nosūta darbu pa daļā, tāpēc iespējams pasniedzēji vērtē darbus pa daļām. Var vērtēt arī pa daļām, taču gala vērtējumam jābūt par bakalaura darbu kopumā.

3.	3. Kādi, Jūsuprāt, ir lielākie trūkumi ORTUS sistēmā un ikdienas darbā ar to? Kādas, Jūsuprāt, ir ORTUS sistēmas priekšrocības vai trūkumi bakalaura darba izstrādei?
Es ieteiktu uzlabot vērtējumu komentāru daļu – tā sadaļa nav pārskatām. Vēlētos, lai pasniedzēji tomēr sniegtu detalizētu skaidrojumu, kas ir pietūcis darbā. Bieži vien ir izlikta atzīme, bet nav skaidrs, kāpēc nav saņemts maksimālais vērtējums. 
Vēl pietrūkst sadaļas, kas palīdzētu komunicēt ar pasniedzēju, piemēram, nosūtīt tiešo vēstuli pasniedzējam no ORTUS sistēmas. Savādāk, nākas meklēt e-pastu un sūtīt vēstules no privātā e-pasta. Studenti zina, ka nav nekas sarežģīts nosūtīt e-pastu pasniedzējam, ja zina e-pasta adresi. Tā tiek veidots vaŗds.uzvārds@rtu.lv. Taču arī tas dažreiz sagādā grūtības. Piemēram, pasniedzējs Jānis Ozols un izrādās, ka tādu pasniedzēji ir 3 visā RTU. Tad rodas jautājums – kā nosūtīt e-pastu, lai to saņemtu īstais adresāts? Kāda ir e-pasta adrese? Domāju, ja varētu nosūtīt vēstuli ORTUSā, tad tas atvieglotu identificēt pareizo pasniedzēju un sistēma parādītu pasniedzēja fakultāti, fotogrāfiju un pareizo e-pasta adresi. 
Priekšrocības bakalaura darba izstrādei ir tās, ka ir pieejami elektroniskie resursi, zinātnisko rakstu datu bāzes. Trūkumi  - nav plaģiātisma pārbaudes rīka.

4.	Kādi procesi bakalaura darba tēmas izvēlē Jums liekas pārāk sarežģīti? Kas Jūs apmierina pašreizējā bakalaura darba tēmas izvēles procesā?
Ja vadītājs nepiedāvā kādas konkrētas tēmas, grūti izdomāt pašam tēmu. Nav zināms, kādā virzienā izvēlēties un formulēt tēmu. Būtu jauki, ja katrs vadītājs piedāvātu savas tēmas, savukārt, studenta ziņā paliktu, vai izvēlēties šo tēmu, vai koriģēt tēmu (papildināt vai pārfrāzēt tēmu),  vai tomēr piedāvāt savu konkrētu tēmu.

5.	Vai Jūs uzskatāt, ka ir svarīgi nodrošināt komunikācijas iespēju sistēmas vidē, vai pietiek ar ārējiem resursiem, piemēram, e-pastu?
Jā, uzskatu, ka būtu jauki, ja komunikācija notiktu arī sistēmas vidē.
    Ja apmierina:
    5.1. Vai ir vajadzīga tērzētava sistēmā? – Jā, vajadzīga. Ieteiktu veidot tērzētavu ar iespēju saglabāt sarunas tekstu (līdzīgi kā Whatsapp – redzamas iepriekšējās sarunas). 
    5.2. Cik bieži Jūs lietojat tērzētavu, kas ir iebūvēta e-studijās? – Neesmu to lietojusi. Neesmu manījusi, ka tāda ir.
    5.3. Kādā komunikācijas veidā Jūs gribētu saņemt paziņojumus no sistēmas? 
       - e-pasts, - jā
       - SMS, -nē
       - Tērzētavas - nē
       - Savs variants Tā kā bieži lietoju lietotni Whatsapp, būtu jauki, ja nāktu kādi paziņojumi šajā lietotnē.
    5.4. Kādā komunikācijas veidā Jūs gribētu saņemt paziņojumus, par saņemtajām ziņām no cilvēkiem?
       - e-pasts, - jā
       - SMS, - nē
       - Tērzētavas - nē
       - Savs variants Tā kā bieži lietoju lietotni Whatsapp, būtu jauki, ja nāktu kādi paziņojumi šajā lietotnē.


6.	Ko Jūs domājāt par ideju implementēt publisko konkursu aizstāvētiem bakalaura darbiem, kas varētu tikt prezentēti darba devējiem vai apskatīti, lai nokļūtu zinātniskos žurnālos?
Vērtēju pozitīvi. Ja bakalaura darbs piedāvā aktuālo risinājumu, sniedz būtiskus secinājumus veiktajā pētījumā, tas būtu patīkami, ja studenta veikums tiek novērtēts arī darba devēju un zinātnieku vidū. 
7.	Kāds ir Jūsu viedoklis, vai personīgi Jums būtu ērti, ja viens students varētu pieteikties ierobežotam (piemēram, 2-3) bakalaura darba tēmu skaitam, norādot prioritāti? Šī funkcionalitāte varētu būt noderīga gadījumā, ja students, apspriežot darba nianses ar darba vadītāju, nolēmis, ka ir jāizvēlas citu bakalaura darba tēmu, bet cita (kas varētu būt prioritātes 2. vietā) tēma jau ir aizņemta. 
Man pret šādu pieeju iebildumu nav. Pretēji – uzskatu, ka tas ir apsveicami, ka students var pamainīt domas un izvēlēties sev pieņemamāko tēmu.

8.	Vai Jūs apmierina, ka pašreiz tēmu pieteikšana notiek ar iesnieguma starpniecību?
    Ja neapmierina - Kā Jūs redzat, kā šis process varētu tikt izpildīts citādāk ar IT sistēmas palīdzību?
Mans uzskats, ka tēmas iesniegšana ir mazliet birokratizēts process. Kāpēc nevar iesniegt tēmu vienkārši ORTUS sistēmā, bet jebkādiem iesniegumiem, kuri vēl ir jāparaksta. Parakstīt var arī elektroniski dokumentus, bet vēl ne katrs students izmanto e-parakstu. Tas, savukārt, nozīmē, ka jābrauc uz fakultāti un jānodod parakstīts gan no studenta puses, gan no vadītāja puses bakalaura darba pieteikums.  Iespējams, šim birokratizētam procesam ir kāds izskaidrojums, kāpēc tiek rakstīts iesniegums. Taču neviens mācību spēks vai RTU administratīvais darbinieks nav paskaidrojis, kāpēc studentiem ir jāraksta iesniegums un tas jāparaksta, gan studentam, gan vadītājam. Kādam nolūkam ir nepieciešams šāds “oficiāls” dokuments?

9.	Kāda funkcionalitāte varētu automatizēt Jūsu darbu saistībā ar bakalaura darba procesiem?
Ja būtu izstrādātā kāda funkcionalitāte saistībā ar atsauču izvietošanu un aprakstīšanu bakalaura darbā, atbilstoši DITF metodiskajiem norādījumiem, tas atvieglotu darbu. Ja šo procesu varētu automatizēt, tas daudziem studentiem ietaupītu laiku.

10.	Apskatot mūsu (e-pasta sākumā iekļautās) ieteiktās prasības, kas Jums patīk vai nepatīk šajā sistēmā, un vai Jums ir kādi ieteikumi?
8.punkts=> ļaut studentiem pārbaudīt savu darbu uz plaģiātismu un to salabot pirms darbs tiek oficiāli iesniegts vērtēšanai.

Milzīgs paldies par Jūsu veltīto laiku un atbildēm!

Ar cieņu
Oto Toms Dzintars
3. kursa students studiju kursā “Datorsistēmas projektēšanas pamati”

