Labdien!

Mēs esam DITF 3. kursa (akadēmiskā bakalaura studijas) studenti studiju kursā “Datorsistēmas projektēšanas pamati”. Šajā kursā mēs izstrādājam ieteikumus bakalaura darba izstrādes procesa atbalsta IT sistēmai. Šī projekta mērķis ir izstrādāt IT sistēmas prasības un dizainu, kas automatizētu un tā rezultātā atvieglotu vairākās darbības, kas ir saistītas ar visiem procesiem, kas ir saistīti ar bakalaura darba izstrādi. 

Lai šo mērķi sasniegtu, mums ir nepieciešams uzzināt visu ieinteresēto pušu viedokļus un uzskatus, lai varētu definēt noderīgas prasības pret sistēmu, un tā varētu apmierināt lietotāju prasības. 
Tāpēc lūdzam Jūs apskatīt mūsu pašreizējās IT sistēmas iecerētās prasības un atzīmēt kādām prasībām Jūs piekrītat un kādām nē, uzrakstot numuru pēc kārtas un savu atbildi(Jā/Nē vai Piekrītu/Nepiekrītu):
1) Iekļaut bakalaura darba vadītāju sarakstu, kas būs brīvi pieejams visiem studentiem;
2) Iekļaut bakalaura tēmu sarakstu, kuru var rediģēt reālā laikā aktuālu izmaiņu gadījumos, kā, piemēram, tēmas nepieejamības gadījumā;
3) Sistēmas ietveros studentam izvēlēties bakalaura darba tēmu un darba vadītāju, uzrakstīt un iesniegt iesniegumu par šo izvēlēto tēmu;
4) Visām ieinteresētajām pusēm 3) punktā norādīto iesniegumu (ja tas ir apstiprināts) parakstīt un reģistrēt sistēmā, vai arī to (ja tas nav apstiprināts) noraidīt;
5) Darba vadītājiem vērtēt un komentēt studenta bakalaura darbus vai atskaites to izstrādes procesa laikā;
6) Studentam saņemt šos novērtētos darbus un veikt darbu labošanu, ja tā ir nepieciešama;
7) Iesniegt gatavu bakalaura darbu;
8) Gatavo bakalaura darbu nosūtīt uz plaģiātisma pārbaudi, un, ja darbs tiek uzskatīts par plaģiātu, komisijas sēdes rezultātus paziņot studentam;
9) Darba vadītājam novērtēt gatavo bakalaura darbu;
10) Komisijai novērtēt bakalaura darba aizstāvēšanu.

Visi nepieciešamie dokumenti, labojumi/komentāri un vērtējumi tiktu reģistrēti sistēmā, un būtu viegli pieejami visām ieinteresētajām pusēm. Sistēma arī sūtītu noteiktām lietotāju grupām aktuālus paziņojumus visa šī procesa laikā. Sistēmā tiktu iekļauti tādi rīki kā plaģiātisma pārbaudes rīks un gramatikas pārbaudes rīks. 

Mēs arī lūdzam Jūs atbildēt uz sekojošiem jautājumiem. Mēs būsim ļoti pateicīgi, ja Jūs varētu to izdarīt līdz (konkrēts datums). Ja Jums ērtāks būtu intervijas formāts, tad varam arī sarunāt interviju attālināti vai klātienē, lai vairāk apspriestu šo tēmu. Lūdzu, dodiet ziņu, ja Jūs labprātāk izvēlaties interviju.

Jautājumi par bakalaura darba IT atbalsta sistēmu:

1. Kādas problēmas Jūs novērojāt ar bakalaura darba iesniegšanas procesā?
2. Kā Jūs uzskatāt, kādiem ierobežojumiem jābūt, lai varētu pieteikties par konsultantu vai recenzentu? 
   2.1. Kādas funkcijas ir jāveic sistēmai, lai pieteiktu konsultantu vai recenzentu?
3. Kādi, Jūsuprāt, ir lielākie trūkumi ORTUS sistēmā un ikdienas darbā ar to? Kādas, Jūsuprāt, ir ORTUS sistēmas priekšrocības vai trūkumi bakalaura darba izstrādei?
4. Kādi procesi bakalaura darba tēmas izvēlē Jums liekas pārāk sarežģīti? Kas Jūs apmierina pašreizējā bakalaura darba tēmas izvēles procesā?
5. Vai Jūs uzskatāt, ka tas ir svarīgi nodrošināt komunikācijas iespēju sistēmas vidē, vai pietiek ar ārējiem resursiem, piemēram, e-pasts?
    Ja apmierina:
    5.1. Vai ir vajadzīga tērzētava sistēmā? 
    5.2. Cik bieži Jūs lietojat tērzētavu, kas ir iebūvēta e-studijās? 
    5.3. Kādā komunikācijas veidā Jūs gribētu saņemt paziņojumus no sistēmas? 
       - e-pasts, 
       - SMS, 
       - Tērzētavas
       - Savs variants
    5.4. Kādā komunikācijas veidā Jūs gribētu saņemt paziņojumus no cilvēka, kas sūta Jums paziņojumus? 
       - e-pasts, 
       - SMS, 
       - Tērzētavas
       - Savs variants
6. Vai Jūs apmierina, ka pašreiz tēmu pieteikšana notiek ar iesnieguma starpniecību?
    Ja neapmierina - Kā Jūs redzat, kā šis process varētu būt izpildīts citādāk ar IT sistēmas palīdzību?
7. Kāda funkcionalitāte var automatizēt Jūsu darbu saistītu ar bakalaura darba procesiem?
8. Apskatot mūsu (e-pasta sākumā iekļautās) ieteiktās prasības, kas Jums patīk vai nepatīk šajā sistēmā, un vai Jums ir kādi ieteikumi?

Milzīgs paldies par Jūsu veltīto laiku un atbildēm!

Ar cieņu
Vārds Uzvārds
3. kursa students studiju kursā “Datorsistēmas projektēšanas pamati”
